2018 keväällä

Vaan mitä tiedän on se,
että nyt saa haavemylly jauhaa
sitä samaa vanhaa unelmaa,
joka hirveällä volyymillä päässäni pauhaa
saa unohtamaan 
että en tiedä sinusta vielä mitään,
vaan kaikki mitä tiedän on vain se

että kaikki muuttuu,
että seksi sekoittaa,
että rintaliivit ja housut kannattaa
pitää päällä jos on sovittu että nyt vain nukutaan,
ettei mitään sattuisi, vahingossakaan.

Mutta mitä sitä turhaan itseään suojelemaan
kun kumminkin haaveita vaihdetaan,
aikaa kuluu ja kasvetaan,
ei me tähän jäädä makaamaan.

Me kootaan itsemme ja unohdetaan,
kuihdutaan, uudelleen taas halutaan.
Kaikki mitä jää on muistot joista opitaan,
joista tunteet saadaan haihtumaan.
Aikanaan.
