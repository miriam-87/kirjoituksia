Ja niin heitän kaiken nurkkaan.
Heitän ne jaetut lusikatkin,
heitän housut,
heitän haarniskan,
otan vastaan kaiken mitä haluan,
kun kerrankin haluan,
koska kerrankin haluan
antaa kaiken.
Eli sen että haluan.

Tässä, ota vaan, ole hyvä,
en minä siitä vähene.

Tässä, ole hyvä, haluatko sen?
Jollet halua, kerrothan sen?
Jos haluat, olethan sen arvoinen?
Jos haluat - kestääkö se vain hetken,
vai enkö olekaan enää yksin,
voinko suunnitella vuosikymmenen?

Mutta kaikki mitä on, on vain nyt,
hetken päästä tämä myrsky on tyyntynyt,
ja nousee uusi josta minä en tiedä mitään.
Uskallanko päästää sen sisään?
