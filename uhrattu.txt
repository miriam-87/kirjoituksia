Tunnon puhtaus on uhrattu
houkutuksen alttarille,
kiusaukselle joka toistuu.
Sellaisesta sinä et tiedä mitään.

Ja minä uskon että kykenen,
tiedän että koetan.
Mutta mitä jos jäänkin vain
tähän lepäämään?
Muutan mieltäni ja suuntaan
aina uudelleen. 
Ympyräksi.

Tamppaan,
kunnes allani on kuoppa jonne vajota.
Ja silloin Sinä, kaikki muu,
kuljette ohitseni.

Ja niin minä uhraan,
elämänihän minä uhraan,
kuin hymyilevä Apollo,
vaan tiedän, että mitä siitä,
uhraisin uudelleenkin.
